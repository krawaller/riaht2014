###Syfte

Som många andra kurser på denna nivå är RIA-kursen väldigt fritt hållen, med stort eget ansvar över arbetsinsats och att tillgodogöra sig relevant kunskap. Det betyder dock inte att ni är lämnade vind för våg! Kursledare David finns hela tiden tillgänglig för handledning.

Denna är inte bara tänkt som en hjälp när man kör fast, utan planen är att den skall utgöra ett bollplank och ta dig vidare i dina kodorganiseringsskills! Ropa därför inte bara till när du hamnat i diket, utan utnyttja med jämna mellanrum möjligheten att få feedback på ditt projekt!

Eftersom kursen fokuserar på process och inte på resultat så är det av största vikt att kursledningen får insikt i just processen, via bloggande och handledning. Om du arbetar i tystnad och sedan kommer upp till ytan med ett strålande resultat vid kursens slut så har du skjutit dig själv i foten, eftersom det då inte finns en process att bedöma!

###Tidpunkter

Du är välkommen att försöka nå David närhelst du vill och via [valfri kanal](../kursledning), men nedanstående schema visar vilka dagar David enbart jobbar med RIA-kursen och därmed är lättast att nå. Andra dagar är han lärare inom Kriminalvården, och har då (väldigt) begränsad tillgång till dator & telefon.

*    **Vecka 45 (3-9nov):** onsdag och fredag
*    **Vecka 46 (10-6nov):** tisdag och fredag

Denna lista kommer uppdateras löpande.