Nu är det dags att göra en djupdykning i valfritt ämne! Arbetsgången är följande:

1.    **Välj ämne** att undersöka (se rubrik nedan för tips)
2.    Diskutera ämnesval med David. Ett ämne bör bara undersökas av en student, så first come first serve tillämpas!
3.    **Utför undersökningen**! Hitta bra resurser, läs på, utforska, laborera.
4.    **Tillgängliggör din undersökning**. Bonus om du lägger upp en video, men det går också bra att publicera ett blogginlägg.
5.    Därefter skall du **ta del av andras undersökningar**.
6.    Slutligen skall du **publicera ett avslutande blogginlägg** där du kommenterar klasskamraternas undersökningar. Vad väckte ditt intresse? Snubblade du över något du kommer ha glädje av i framtiden? Etc.


Du väljer ämnet helt fritt (nåja). Här är några tankar på vägen:

1.    Ämnet skall med lagom dos god vilja kunna sägas **sortera under kursens titel**.
2.    Det kan vara en närbild på ett användbart **kodbibliotek**. 
3.    Det kan också vara en undersökning av en speciell **kodteknik**.
4.    Det kan handla om **utvecklingsmiljö** (editor, build step, etc).
5.    Det måste inte vara något du **använt i arbetet med projektet**, även om du givetvis har ett försprång om så är fallet.